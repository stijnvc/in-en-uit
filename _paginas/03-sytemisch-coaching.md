---
title: Systemisch coaching
permalink: systemisch-coaching
cover-image: winter.jpg
---





>Veranderingen beginnen met een andere manier van waarnemen.

## Wat is Systemisch werken?

Ons leven kent van jongs af aan vele systemen. Wij groeien op en ontwikkelen ons in systemen met onze opvoeders, onze schoolklas, een team, een vereniging en weer later werken wij in systemen, zoals in organisaties. Wij leren en ontwikkelen ons binnen die systemische context. Ieder van deze levenssystemen heeft een eigen dynamisch krachtenveld, die ons op een diep en vaak onbewust niveau beweegt.

## Werkwijze; Hoe gaat zo’n opstelling?

Je persoonlijke, meestal dringende vraag wordt in een kort interview helder gemaakt. Het doel van een opstelling is een antwoord te vinden op jouw vraag. Dit doen we door jou thema letterlijk op te stellen/neer te zetten zodat door een andere manier van waarnemen zichtbaar wordt wat eerder nog niet zichtbaar was.

Bert Hellinger ontdekte dat er drie basisprincipes in systemen werkzaam zijn. Dit zijn de basisprincipes:

* (Ver)binding: iedereen heeft recht op een plek in het systeem .
* (Volg)orde: elke plek staat in een rangorde ten opzichte van elkaar.
* Geven en Nemen: geven en nemen dienen evenredig in balans te zijn.

### Dynamieken

Er ontstaan dynamieken wanneer een of meer basisprincipes in een systeem in de knel komen. Bekende dynamieken zijn:

* Je stellen boven een ander
* Iets dragen (last) voor iemand anders in het systeem
* Iemand volgen die uit het systeem gestoten is
* Ik doe het in jouw plaats
* Zoveel geven dat het ten koste gaat van jezelf
* Iemand beschermen tegen weggaan
* De opgaven van iemand anders vervullen
* Bemiddelen tussen familieleden of collega’s

### Gedrag

Bovenstaande 3 basisprincipes en de dynamieken zijn niet zichtbaar. Het gedrag wat hieruit voortkomt wel. Enkele voorbeelden:

* Je houdt je altijd op de achtergrond
* Je bent te veel aanwezig en wilt graag de leiding nemen.
* In grote groepen of nieuwe omgeving voel je je niet op je plek
* Je bent veel aan het ‘zorgen’ voor anderen
* Je bemiddelt veel tussen anderen
* Je voelt een constante zwaarte of leegte  

## Waarop geeft het Systemisch werken/coaching d.m.v. een opstelling antwoorden?

Als je met bepaalde vragen zit over:

* Wat de impact is van je opvoeding op je huidige gedrag
* Neem je je plek overal?
* Terugkerende conflicten
* Voel je je verbonden of zijn situaties verst(r)ikkend voor je?
* Relatieproblemen (partner, kinderen, ouders, vrienden)
* Patronen die zich herhalen en waar je last van hebt
* Je werk

Er wordt steeds meer wetenschappelijk onderzoek verricht naar de effecten van opstellingen. Het maken van een eigen opstelling, rondom jouw thema, is een ervaring die diep kan gaan. Je gaat je eigen systemen van een anders bekijken en anders beleven. Dit werkt in de weken erna in positieve zin door op alle niveaus (fysiek, emotioneel en relationeel).


<ul class="call-to-action">
  <li><a href="/maak-een-afspraak">Maak een afspraak, stel een vraag of neem vrijblijvend contact op.</a></li>
</ul>
